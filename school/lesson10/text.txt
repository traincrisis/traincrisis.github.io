Ігри, про які я часто чую від вас

Minecraft (від англ. mine craft — досл. «шахтарське ремесло») — відеогра від незалежної студії Mojang 2011 року жанру «пісочниця» у відкритому світі з виглядом від першої/третьої особи. Гра започаткувала однойменну серію, для всіх творів якої характерний мінімалістичний кубічний дизайн.

Ця гра передусім дає змогу виразити свою креативність. Розроблена шведським програмістом Маркусом Перссоном, відомим також як «Notch», і надалі випускається заснованою Маркусом Перссоном компанією Mojang, котра належить Microsoft Studios. Minecraft належить до ігор з найширшою аудиторією і визнана найпродаванішою відеогрою в історії.





Roblox (також відомий як DynaBlocks) — онлайн-платформа для створення ігор. Користувачі можуть створювати власні ігри в Roblox Studio (див. нижче), грати в ігри, створені іншими користувачами, а також створювати та вигадувати одяг для свого Roblox-персонажа. Деякі товари в каталозі Roblox можна купити за ігрову валюту — Robux.

Roblox створили 2004 року американці Девід Башуцкі та Ерік Кассел. Більшу частину часу платформа була відносно невеликою, почавши суттєве розширення після 2015 року, це зростання було прискорене пандемією COVID-19.

У Roblox можна грати безкоштовно, в грі доступні покупки через віртуальну валюту «Robux». У серпні 2020 року Roblox мав 164 млн активних користувачів щомісяця, включаючи більше половини всіх американських дітей віком до 16 років.





Need for Speed ​​(NFS) (укр. Жага швидкості) — серія гоночних відеоігор, випущена компанією EA і розроблена в декількох студіях, включаючи канадське відділення EA Black Box, британську компанію Criterion Games і шведську Ghost Games. В даний час розробляється під брендом EA Sports.

Перша гра The Need for Speed​​ була випущена в 1994 році. Ігри серії представлені на чотирьох поколіннях ігрових систем, починаючи з п'ятого по восьме включно. Головною складовою ігор серії Need for Speed ​​є гонки на різних автомобілях по різноманітних трасах і, іноді, поліцейські переслідування. Починаючи з Need for Speed: Porsche Unleashed, серія має інтегрований в ігровий процес тюнінг автомобілів.

Need for Speed​ — найуспішніша гоночна серія комп'ютерних ігор у світі, і одна з найуспішніших ігрових медіафраншиз за всю історію. Станом на жовтень 2009 року було продано більше 140 мільйонів копій ігор серії.





Тут міститься підвал сторінки ©